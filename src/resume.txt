Java Akademie  Engeto
Lekce 2.3: Metody a konstruktory

Vytvořili jsme si tedy první objekty. Ale co s nimi vlastně můžeme dělat?
Potřebujeme nějak nastavit hodnoty jejich atributů a také bychom si chtěli tyto hodnoty umět vypsat.

Jak si řekneme později, v objektovém programování platí princip zapouzdření (encapsulation).
To znamená, že s hodnotami atributů manipuluje vždy objekt sám.
K manipulaci s hodnotami atributů slouží metody (method).


Cvičení: přístupové metody
Úkol: vytvoř přístupové metody
Zkus si nyní doplnit ostatní přístupové metody do třídy Racer. Budou nastavovat a číst:

počet snězených knedlíků,
jestli závodník už skončil s jídlem.

Úkol: zápis přístupových metod ručně
Zkus si nyní napsat sám/sama přístupové metody k atributům year a title třídy Race.

Schválně zkus nevyužívat automatické generování kódu, ať si lépe uvědomíš,
 jak musí jednotlivé informace následovat po sobě.

Pro kontrolu si můžeš poté nechat přístupové metody vygenerovat prostředím IntelliJ IDEA.


Cvičení: konstruktor
Cvičení – vytvoř vhodný konstruktor pro třídu Race
Zkus si nyní napsat konstruktor pro třídu Race. Vyjdi z následujících požadavků:

Vždy je třeba zadat ročník soutěže pomocí parametru.
Jako výchozí datum soutěže použij dnešní: LocalDate.now().
Umožni ale využít nastavení pomocí parametru konstruktoru (budeš tedy potřebovat alespoň dva konstruktory).
Výchozí název závodu bude: "Švestka Cup". Umožni ale změnit název v rámci jednoho z konstruktorů.
Výchozí hodnota pro atribut winner bude null – proměnná zůstane „prázdná“, vítěz zatím nebude stanoven.
Následně zjednoduš kód metody main s využitím konstruktorů.